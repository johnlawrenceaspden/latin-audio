
Moenia Rōmāna antīqua septem collēs sīve montēs -complectuntur |

Palātium prīmum mūnītum est, sed ea moenia -quadrāta quibus Rōmulus, prīmus rēx Rōmānōrum, Palātium mūnīvisse dīcitur iam prīdem periērunt |

neque ūlla -casa -restat ex illā urbe antīquissimā, quae ā fōrmā moenium ‘Rōma quadrāta’ appellābātur, praeter ‘casam Rōmulī’ -strāmentō -tēctam. |

Ea Capitōliī pars quae spectat ad septentriōnēs, ardua atque mūrīs -firmīs mūnīta, -Arx dīcitur. |

aliī quoque montēs arduī nātūrā et opere mūnītī ‘-arcēs’ dīcuntur, ut -summum Iāniculum, quod -trāns Tiberim situm est. |

Locus in Capitōliō māximē arduus appellātur saxum Tarpēium, dē quō ōlim hominēs scelestī suppliciī causā praecipitābantur. |

Ille vērō, cum nōndum sacrāvisset novum templum, Rōmā expulsus est |

Nōn rēx igitur, sed -cōnsul Rōmānus hoc templum -augustum Iovī Optimō Māximō, summō deō populī Rōmānī, et Iūnōnī et Minervae, -duābus māximīs deābus, -cōnsecrāvit. |

Deinde idem templum iterum et tertium -sacrātum est, cum post incendia -refectum esset. |

aurō et gemmīs -splendet tēctum |

intus in -cellā post forēs aurō -opertās, ingēns -simulācrum Iovis in altā sēde sedentis -positum est. |

ducēs hostium, quī in triumphō ante -currum imperātōris -ductī sunt, ad supplicium -trāduntur. |

In summā Arce templum Iūnōnis -Monētae situm est, in quō nummī ē -metallīs pretiōsīs, aurō, argentō, -aere, efficiuntur atque imāginibus -imprimuntur. |

In īnfimō Capitōliō est Tabulārium, id est amplum aedificium quō tabulae et litterae pūblicae servantur. |

-----------------------------


Roma Aeterna cap36


Palātium et Capitōlium

Urbs Rōma in rīpā Tiberis flūminis sita est vīgintī mīlia passuum ā marī. Hōc locō flūmen facile
trānsītur, et collēs propinquī bene mūnīrī possunt. Moenia Rōmāna antīqua septem collēs sīve montēs
complectuntur, quōrum haec sunt nōmina: Palātium, Capitōlium, Aventīnus, Caelius, Ēsquiliae,
Vīminālis, Quirīnālis. À colle Quirīnālī et ā monte Capitōlīnō ūsque ad Tiberim flūmen campus
Mārtius patet.

Palātium prīmum mūnītum est, sed ea moenia quadrāta quibus Rōmulus, prīmus rēx Rōmānōrum, Palātium
mūnīvisse dīcitur iam prīdem periērunt, neque ūlla casa restat ex illā urbe antīquissimā, quae ā
fōrmā moenium ‘Rōma quadrāta’ appellābātur, praeter ‘casam Rōmulī’ strāmentō tēctam.

Posteā Rōmānī nōbilissimī in Palātiō habitāvērunt, ibique post Iūliī Caesaris aetātem Augustus,
Tiberius, Caligula aliīque prīncipēs Rōmānī domōs magnificās sibi aedificāvērunt.

Omnium vērō magnificentissima est domus illa ā Domitiānō prīncipe in colle Palātīnō aedificāta, quae
vocātur ‘domus Augustāna’.

Ea Capitōliī pars quae spectat ad septentriōnēs, ardua atque mūrīs firmīs
mūnīta, Arx dīcitur. Nec vērō ‘arx’ nōmen huius montis proprium est, nam aliī quoque montēs arduī
nātūrā et opere mūnītī ‘arcēs’ dīcuntur, ut summum Iāniculum, quod trāns Tiberim situm est. Locus in
Capitōliō māximē arduus appellātur saxum Tarpēium, dē quō ōlim hominēs scelestī suppliciī causā
praecipitābantur.


In monte Capitōlīnō, quī prae cēterīs sacer habētur, multa sunt aedificia sacra, quōrum clārissimum
est templum Iovis Optimī Māximī. Hoc templum prīmum aedificāvit L. Tarquinius Superbus, septimus et
ultimus rēx Rōmānōrum. Ille vērō, cum nōndum sacrāvisset novum templum, Rōmā expulsus est ā L. Iūniō
Brūtō, atque prō rēge duo cōnsulēs populō Rōmānō praepositī sunt. Nōn rēx igitur, sed cōnsul Rōmānus
hoc templum augustum Iovī Optimō Māximō, summō deō populī Rōmānī, et Iūnōnī et Minervae, duābus
māximīs deābus, cōnsecrāvit. Deinde idem templum iterum et tertium sacrātum est, cum post incendia
refectum esset.

Postrēmō Domitiānus templum Iovis Capitōlīnī incendiō cōnsūmptum refēcit atque tantīs dīvitiīs
exōrnāvit ut nihil magnificentius fierī posset: aurō et gemmīs splendet tēctum, quod plūrimīs
columnīs ē marmore pulcherrimō factīs sustinētur; intus in cellā, post forēs aurō opertās, ingēns
simulācrum Iovis in altā sēde sedentis positum est. Ad hoc templum imperātor victor post triumphum
ascendit, ut Iovī Optimō Māximō sacrificium faciat, dum ducēs hostium, quī in triumphō ante currum
imperātōris ductī sunt, ad supplicium trāduntur.

In summā Arce templum Iūnōnis Monētae situm est, in quō nummī ē metallīs pretiōsīs, aurō, argentō,
aere, efficiuntur atque imāginibus imprimuntur. In īnfimō Capitōliō est Tabulārium, id est amplum
aedificium in quō tabulae et litterae pūblicae servantur.



Forum Rōmānum

Īnfrā Capitōlīnum Palātīnumque collem est forum
Rōmānum. In eā valle ōlim magna palūs erat, quae tum
dēmum siccāta est cum aqua palūdis in flūmen dēdūce-
rētur per cloācam subterrāneam quae appellātur ‘cloāca Māxima’.
Postrēmus siccātus est locus in mediō forō
quī ‘lacus Curtius’ dīcitur ā nōmine equitis cuiusdam
quī sē armātum cum equō suō in vorāginem ibi factam
praecipitāvisse nārrātur.

Magnus numerus hominum cotīdiē convenit in forum
Rōmānum, locum urbis celeberrimum, quī multīs 
aedificiīs pūblicīs et sacrīs cingitur.

Aedificia pūblica amplissima sunt duae basilicae, Aemilia et Iūlia.
Basilica est aedificium pūblicum in quō et alia multa negōtia
aguntur et iūs inter cīvēs dīcitur.

Antequam illae basilicae exstrūctae sunt, tabernae in forō erant: tabernae veterēs eō locō ubi basilica Iūlia sita est, tabernae novae
in locō basilicae Aemiliae. Nunc autem mercēs in vīcīs et in aliīs forīs vēneunt.

Iūxtā basilicam Aemiliam, in eā forī parte quae dīcitur Comitium, locāta est Cūria, id est aedificium quō senātus Rōmānus convenīre solet.
Senātus cōnstat ex sescentīs senātōribus, cīvibus nōbilissimīs, quī ante Caesaris aetātem summam potestātem in rē pūblicā Rōmānā tenēbant.

Tunc vērō in antīquam cūriam Hostīliam, quae paulum ad septentriōnēs extrā Comitium sita
erat, senātōrēs convocābantur. Via celebris quae inter Cūriam et basilicam Aemiliam in forum exit Argīlētum
nōminātur.

Ante Comitium est locus superior ex quō ōrātōrēs
verba faciunt ad populum. ‘Rōstra’ nōmen est huius
locī, quia rōstrīs nāvium captārum ōrnātur (‘rōstrum’
enim vocantur eae hastae ferreae quae ē prōrā nāvis
longae ēminent velut rōstrum avis).

Multī ōrātōrēs illūstrēs in Rōstra ascendērunt, ut ōrātiōnēs ad populum habērent,
neque vērō haec Rostra sunt unde M. Tullius Cicerō, ōrātor omnium quī Rōmae fuērunt illūstrissimus,
ōrātiōnēs habuit, nam Rōstra antīqua, quae in ipsō Comitiō posita erant,
simul cum cūriā antīquā ā Iūliō Caesare dēstrūcta sunt cum nova cūria aedificārētur.

Ex aedibus sacrīs forī Rōmānī minima quidem, sed
veterrima est aedēs Iānī, quae ad īnfimum Argīlētum
sita est. Illa aedēs duās iānuās vel portās habet, quae
tum dēmum clauduntur cum per tōtum imperium populī
Rōmānī terrā marīque pāx facta est — id quod per
septingentōs annōs inter Rōmulum et Augustum bis
tantum ēvēnit. Augustus vērō, cum ad Actium, prōmunturium Ēpīrī, classem M. Antōniī vīcisset, Iānum
tertium claudī iussit.

In contrāriā forī parte est aedēs Vestae antīquissima,
quae fōrmam habet rotundam, nōn quadrātam. Vesta
est dea focī rērumque domesticārum, in cuius aede ignis
aeternus ārdet neque ūllum deae simulācrum inest. Sex
virginēs Vestālēs ex fīliābus Rōmānōrum illūstrium
ēlēctae dīligenter cūrant nē ignis Vestae umquam exstinguātur, namque ignis ille semper ārdēns Rōmam
urbem aeternam esse significat. Iūxtā aedem Vestae est
ātrium Vestae, id est domus Vestālium, et Rēgia, domus pontificis māximī, in quā ōlim rēgēs Rōmānī habitāvisse dīcuntur. (Pontifex māximus est summus sacerdōs, quī cēterīs omnibus sacerdōtibus Rōmānīs praefectus est; sacerdōtum negōtium est sacrificia facere atque
rēs dīvīnās cūrāre.)

Ante Rēgiam est templum C. Iūliō Caesarī cōnsecrātum, quod templum Dīvī Iūliī appellātur. Caesar enim,
ut plērīque prīncipēs Rōmānī, post mortem in deōrum
numerō habētur et ‘dīvus’ vocātur. Templum Dīvī Iūliī
ab Augustō aedificātum est eō ipsō locō ubi corpus Caesaris ā cīvibus lūgentibus cremātum erat postquam M.
Antōnius cōnsul ōrātiōne clārissimā amīcum suum mortuum laudāvit.

Ab utrāque parte basilicae Iūliae magna aedēs sita
est, ā dextrā sub clīvō Capitōlīnō aedēs Sāturnī, ā sinistrā aedēs Castoris et Pollūcis.
Aedēs Sāturnī est aerārium populī Rōmānī, id est locus ubi pecūnia pūblica dēpōnitur ac servātur.
Hoc templum antīquissimum SENATVS POPVLVSQVE ROMANVS INCENDIO CONSVMPTVM RESTITVIT, ut in fronte īnscrīptum est.

Aedēs Castoris cōnsecrāta est diīs Castorī et Pollūcī,
Iovis fīliīs geminīs, quī saepius Rōmānīs in proeliīs
auxiliō vēnērunt. Inter hanc aedem et templum Dīvī
Iūliī senātus populusque Rōmānus post proelium ad
Actium factum Augustō victōrī arcum marmoreum aedificāvit. Templum Dīvī Augustī situm est post basilicam Iūliam.

Īnfrā Capitōlium iūxtā Tabulārium sunt aedēs Concordiae et Dīvī Vespasiānī.
Aedēs Concordiae antīqua eō tempore aedificāta esse
dīcitur cum post longam discordiam quae populum Rōmānum dīvīserat in duās factiōnēs inter sē inimīcissimās, patriciōs et plēbēiōs, tandem concordia omnium
cīvium restitūta est. Deinde, temporibus Augustī, senātus populusque Rōmānus aedem Concordiae vetustāte
collāpsam in meliōrem faciem restituit. Prope aedem
Concordiae est Carcer, cuius pars subterrānea, tenebrīs
et odōre foeda atque terribilis, Tulliānum appellātur;
multī hostēs Rōmānōrum in Tulliānō suppliciō affectī
sunt.

Aedēs Dīvī Vespasiānī ā fīliīs Titō et Domitiānō aedificāta, ā Domitiānō patrī mortuō dēdicāta est. Iūxtā aedem Dīvī Vespasiānī est porticus duodecim diīs et deābus cōnsecrāta, quōrum simulācra aurāta in porticū
stant. Nōmina duodecim deōrum hīs Enniī versibus
hexametrīs continentur:
Iūnō, Vesta, Minerva, Cerēs, Dīāna, Venus, Mārs,
Mercurius, Iovi', Neptūnus, Vulcānus, Apollō.

Multae viae ex omnibus urbis partibus in forum ferunt, ut Argīlētum, Sacra via, Nova via, vīcus
Tūscus, vīcus Iugārius, atque clīvus Capitōlīnus, quō imperātōrēs triumphantēs in Capitōlium
ascendunt. (‘Clīvus’ dīcitur via quae in clīvō montis facta est.)

In summā Sacrā viā īnfrā clīvum Palātīnum est arcus Titī, dē quō mox dīcendum erit, et templum Iovis
Statōris. In hoc templum senātus eō diē convēnit quō Cicerō cōnsul ōrātiōne clārissimā habitā
Catilīnam, hostem patriae, ē senātū atque ex urbe expulit.

Vīcus Tūscus forum Rōmānum cum forō Boāriō iungit, id est forum celebre prope Tiberim flūmen ubi
bovēs aliaeque pecudēs vēneunt. In ārā Māximā, quae in forō Boāriō locāta est, sacrificia Herculī,
deō Graecō, fīunt. Herculēs enim antīquīs temporibus bovēs fōrmōsōs in hunc locum ēgit

cōnstituitque sibī quae Māxima dīcitur āram
  hīc ubi pars urbis dē bove nōmen habet

ut versibus nārrat Ovidius.




Urbs marmorea

Extrā forum Rōmānum sunt alia multa aedificia pūblica. Iam veterēs rēgēs Rōmānī in valle Murciā,
quae inter Palātium et Aventīnum interiecta est, circum Māximum cōnstituērunt, quī ā Caesare
renovātus plūs quam trecentōs passūs longus est et octōgintā mīlia spectātōrum capit. Alter circus
posteā in campō Mārtiō aedificātus est et circus Flāminius appellātus ā nōmine C. Flāminiī, quī
eōdem tempore viam Flāminiam mūnīvit; tertius circus trāns Tiberim in agrō Vāticānō cōnstitūtus ā
prīncipe C. Caligulā. Nōn procul ā circō Flāminiō Cn. Pompēius cōnsul amplissimum theātrum marmoreum
aedificandum cūrāvit cum porticū et novā cūriā. In cūriā Pompēiā statua Pompēiī locāta erat, ad
cuius pedēs C.Iūlius Caesar ā M. Brūtō, C. Cassiō aliīsque senātōribus necātus est. Id factum est
īdibus Mārtiīs quārtō annō postquam Caesar exercitum Pompēiī superāvit in Thessaliā ad oppidum
Pharsālum. Post necem Caesaris cūria Pompēia ā populō īrātō incēnsa est.  Caesar autem, priusquam
ita necātus est, nōn sōlum vetera opera refēcerat, sed etiam nova cōnstituerat. In eā urbis parte
quae est post Comitium, multīs domibus prīvātīs dēstrūctīs, novum forum fēcerat in quō templum
Veneris Genetrīcis situm est. Venus enim ā Iūliō Caesare ‘genetrīx’ nōminābātur, quia gēns Iūlia ā
Venere orta esse dīcitur.

Caesare interfectō C. Octāviānus adulēscēns necem eius ulcīscī cōnstituit, neque vērō id sine
auxiliō deōrum, praecipuē Mārtis, fierī posse arbitrābātur.

Ergō Mārtī deō templum vōvit priusquam proelium commīsit cum Brūtō et Cassiō.

Quibus victīs Octāviānus iūxtā forum Iūlium novum forum cum templō Mārtis incohāvit.

Magnum quidem opus fuit, neque brevī tempore perfectum est, nam quadrāgintā dēnique annīs post
Caesar Octāviānus Augustus, quō cognōmine tum appellābātur, magnificum illud monumentum victōriae
suae Mārtī dēdicāvit.

Templum Mārtis Ultōris nōminātum est, quod ille deus mortem Caesaris ultus esse putābātur.


Nēmō prīnceps Rōmānus tot aedificiīs magnificīs Rōmam auxit ōrnāvitque quot Augustus.

Nōn sōlum aedēs sacrās Vetustāte collāpsās aut incendiīs absūmptās refēcit, sed plūrimās domōs ē
lateribus factīs dēstrūxit atque tot et tanta nova opera marmorea aedificāvit ut iūre glōriātus sit
'marmoream sē relinquere urbem quam latericiam accēpisset.’

Iūxtā domum suam Palātīnam templum Apollinis fēcit cum porticibus et bibliothēcā Latīnā Graecāque.

In campō Mārtiō plūrima opera exstrūxit, ē quibus memoranda sunt haec: porticus ad circum Flāminium,
quam ā nōmine sorōris suae porticum Octāviae nōmināvit; theātrum Mārcellī, appellātum ā sorōris
fīliō M. Claudiō Mārcellō; āra Pācis, in quā sacerdōtēs virginēsque Vestālēs anniversārium
sacrificium facere iussit; mausōlēum Augustī, id est monumentum in quō ossa prīncipis cremāta
servantur.

Eōdem tempore Panthēum, altum templum rotundum, in campō Mārtiō exstrūctum est ā M. Agrippā, duce
illūstrī quī classī Augustī praefectus erat, itemque magnae balneae quae ab eōdem thermae Agrippae
vocantur.

Hae prīmae thermae Rōmae fuērunt, sed posteā aliae thermae etiam magnificentiōrēs aedificātae sunt
ab imperātōre Nerōne in campō Mārtiō, ā Titō et Trāiānō in Ēsquiliīs. Rōmānī cotīdiē in thermās
illās celebrēs lavātum eunt atque ibīdem corpora exercent natandō, currendō, luctandō. Aqua, cuius
magna cōpia ā lavantibus cōnsūmitur, ē montibus in thermās dēdūcitur per longōs aquae ductūs, quōrum
veterrimus, aqua Appia, in urbem inducta est ab Appiō Claudiō Caecō, quī etiam viam Appiam ā portā
Capēnā ūsque ad urbem Capuam mūniendam cūrāvit. Ductus eius habet longitūdinem passuum ūndecim
mīlium centum nōnāgintā (ex eō rīvus est subterrāneus passuum ūndecim mīlium centum trīgintā, suprā
terram opus arcuātum passuum sexāgintā). Sed ductus clārissimus, aqua Claudia, ab imperātōre
Claudiō, quī ante Nerōnem Rōmae imperāvit, perfecta est, et habet longitūdinem passuum quadrāgintā
sex mīlium quadringentōrum sex (ex eō opus arcuātum passuum sex mīlium quadringentōrum nōnāgintā et
ūnīus).


-----------checkpoint

Urbis incendium et domus aurea Nerōnis
Nerōne imperante terribile incendium ā circō Māx-
imō ortum magnam urbis partem absūmpsit. Nerō,
Cum urbem ārdentem prōspiceret, pulchritūdine flam-
mārum dēlectātus dīcitur iniisse domesticam scaenam
et cecinisse Trōiae incendium, sed incertum est num
tyrannus ille īnsānus, quī vetera aedificia Vīcōsque an-
gustōs contemnēbat, urbem ipse incenderit. Cum sextō
dēmum diē ignis exstīnctus esset, ex regiōnibus quat-
tuordecim, in quās Augustus Rōmam dīvīserat, quat-
tuor tantum integrae manēbant, trēs funditus flammīs
dēlētae erant, in septem reliquīs pauca tēctōrum vestīgia
supererant.
